---
id: 21
title: Om
date: '2023-05-17T13:51:45+02:00'
author: bloc67
layout: page
guid: 'https://bhkristiansen.com/?page_id=21'
image: /wp-content/uploads/2023/05/IMG_20221227_195602788-scaled.jpg
---

### Begynnelsen

Autodidakt hobbymaler med nysgjerrighet på malerkunst generelt og oljemaling spesielt. Det er den korte versjonen, den lengre er..vel, lengre og nok mindre interessant for de fleste. Mitt første oljemaleri ble malt i 1985, det siste i år 2023 – men det har ikke alltid vært fokus på det. Fra 1998 frem til 2017 gjorde jeg andre ting men fant veien tilbake til malingen etterhvert.

### Målet

Hvorfor jeg maler har ikke alltid vært like klart for meg og er vel forsåvidt ikke det nå heller, men min tanke er å vise det spesielle i hverdagsmotiv. Noen ganger føles det som jeg lykkes ganske bra med det, andre ganger mindre…men hovedmålet er å fange disse øyeblikkene. Dernest er det gleden ved å bruke malingen, det helt fysiske ved det. Særlig nå da oljemaling ikke trenger å inkludere terpentin og andre helseskadelige stoffer, det har vært en stor lettelse å slippe disse.

### Fremtiden

Usikker hvor den går men beredt til å finne det ut. Det oppsummerer vel dette aspektet vil jeg tro. Jeg vet ikke hva neste år vil bringe men dette webstedet gir en pekepinn om hvor. Så ta gjerne turen og utforske det.

- Bjørn